# Vecchia versione dello storyboard (Giorno 1)

## Personaggi

- Dolly Bantry
- Arthur Bantry
- Mary (domestica)
- Lorrimer (maggiordomo)
- Agente Palk
- Ispettore Slack

Il giocatore potrà usare l'<b>Ispettore Slack</b> per condurre le indagini di questo episodio.<br>
Alcune parti del colonnello Melchett potrebbero esser trasformate in parti per l'ispettore Slack.

## Note
Le azioni disponibili in questo capitolo sono:
- Esplorazione Gossington Hall
- Interrogatorio
    - Dolly Bantry
    - Arthur Bantry
    - Domestiche
    - Basil Blake
- Ricostruzione del caso in stazione di polizia
---

<i>Gossington Hall, mattina.</i>

<i>[Mary bussa alla camera dei signori Bantry]</i>

<b>DOLLY BANTRY</b><br>
Avanti.

<b>MARY</b><br>
Oh, signora, signora, <i>c'è un cadavere in biblioteca!</i>

<i>[Mary corre fuori dalla camera]</i>

<b>DOLLY BANTRY</b> (<i>tra sè e sè</i>)<br>
<i>Impossibile! Devo aver sognato.</i><br>
Arthur, Arthur, svegliati!<br>
Svegliati, Arthur. Non hai sentito che cosa ha detto?

<b>ARTHUR BANTRY</b><br>
Va bene, va bene. Sono completamente d'accordo con te, Dolly.

<i>[Arthur torna a dormire e Dolly lo scuote]</i>

<b>DOLLY BANTRY</b><br>
Devi ascoltarmi. Mary è entrata a dire che c'è un cadavere in biblioteca.

<b>ARTHUR BANTRY</b><br>
Un... che cosa?

<b>DOLLY BANTRY</b><br>
Un cadavere in biblioteca!

<b>ARTHUR BANTRY</b><br>
Chi l'ha detto?

<b>DOLLY BANTRY</b><br>
Mary.

<b>ARTHUR BANTRY</b><br>
Sciocchezze, vecchia mia; te lo sei sognato.

<b>DOLLY BANTRY</b><br>
No, non ho sognato: è venuta e ha detto proprio così.

<b>ARTHUR BANTRY</b><br>
Mary è venuta a dire che c'è un cadavere in biblioteca?

<b>DOLLY BANTRY</b><br>
Si.

<b>ARTHUR BANTRY</b><br>
Non è possibile.

<b>DOLLY BANTRY</b><br>
L'ha detto.

<b>ARTHUR BANTRY</b><br>
Te lo sei immaginato.

<b>DOLLY BANTRY</b><br>
Non me lo sono immaginato.

<b>ARTHUR BANTRY</b><br>
Ma davvero, Dolly, stavi sognando, ecco tutto; è per via di quel giallo che stavi leggendo... Sai... Lord Edgbaston
trova una splendida biona morta sul tappeto della biblioteca. Nei libri, i cadaveri si rinvengono sempre
nelle biblioteche. Nella vita di tutti i giorni non mi risulta che sia mai successo.

<b>DOLLY BANTRY</b><br>
Questa potrebbe essere la volta buona. Comunque, Arthur, devi andare a vedere.

---

<i>[Arthur esce dalla camera e scende le scale per andare in biblioteca]</i>

<b>LORRIMER</b><br>
Sono lieto che siate venuto, signore. Ho disposto che non si facesse nulla prima del vostro arrivo.
Credete che debba chiamare la polizia?

<b>ARTHUR BANTRY</b><br>
Chiamare la polizia? Perchè?

<b>LORRIMER</b><br>
Mary, naturalmente, è alquanto sconvolta, signore, perchè è stata lei a fare la triste scoperta.
Come al solito è entrata in biblioteca per aprire le tendine e per poco non inciampava nel cadavere.

<b>ARTHUR BANTRY</b><br>
Intendete dirmi che c'è un cadavere in biblioteca? <i>Nella mia</i> biblioteca?

<b>LORRIMER</b><br>
Forse, signore, gradireste accertarvene voi stesso.

---

<i>[Viene chiamata la polizia]</i>

<b>AGENTE PALK</b><br>
Ispettore Slack? Qui l'agente Palk. Mi è stato comunicato ora che stamane alle sette e un quarto è stato
trovato il cadavere di una giovane donna...

---

<i>[Suona il telefono a casa di Miss Marple]</i>

<b>JANE MARPLE</b><br>
Si, parla Jane. Ti sei alzata molto per tempo, Dolly.

<b>DOLLY BANTRY</b><br>
Oh, è accaduta una cosa terribile. Abbiamo appena scoperto un cadavere in biblioteca.

<b>JANE MARPLE</b><br>
Ma il cadavere di chi?

<b>DOLLY BANTRY</b><br>
Si tratta di una bionda. Una bella bionda, come nei libri. Nessuno di noi l'ha mai vista prima d'ora. E adesso
giace morta, lì in biblioteca. Per questo devi venire subito qui, ti mando una macchina.

<b>JANE MARPLE</b><br>
Va bene, cara, se credi che io possa sollevarti...

<b>DOLLY BANTRY</b><br>
Oh, non ho bisogno di essere confortata. Ma tu sei così pratica di cadaveri. A quanto pare è stata strangolata,
mi sembra che quando in una casa accade un assassinio tanto vale gustarselo. Per questo desidero la tua venuta,
per aiutarmi a trovare il colpevole e chiarire il mistero o altro. Non trovi che sia una cosa eccitante?

<b>JANE MARPLE</b><br>
Beh, certo cara... se posso esserti d'aiuto...

---

<i>[Miss Marple arriva a Gossington Hall per vedere il luogo del delitto]</i>

<b>AGENTE PALK</b><br>
Mi spiace, ma nessuno può entrare, signora. Ordine dell'ispettore.

<b>DOLLY BANTRY</b><br>
Andiamo, Palk. Voi conoscete bene Miss Marple, è molto importante che possa vedere il cadavere.

<b>AGENTE PALK</b><br>
Nulla deve essere toccato o manomesso per nessun motivo.

> Era una sfavillante figura di ragazza. Una giovane coi capelli di un biondo non naturale, acconciati in elaborati
> ricci e onde. Il corpo sottile era vestito di un abito da sera di satin bianco ornato di pagliuzze che le lasciava
> scoperta la schiena. La faccia era molto truccata e la cipria che risaltava grottescamente sulla pelle gonfia,
> le ciglia posticce che pendevano sulle guance distorte, il rosso delle labbra che sembrava una ferita.
> Le unghie delle mani erano laccate di un rosso sangue, come quelle dei piedi che calzavano dozzinali sandali
> argentei. Era una figura volgare, appariscente e scintillante, che contrastava singolarmente con l'ambiente
> solido e vecchio stile della biblioteca del colonnello Bantry. [...] Miss Marple si chinò. Non toccò la ragazza.
> Fissò le dita che s'aggrappavano freneticamente alla scollatura del vestito, come se la ragazza vi si fosse attaccata,
> in un estremo tentativo di respirare.

<i>[Arriva l'auto del colonnello Melchett con l'ispettore Slack]</i>

<b>COLONNELLO MELCHETT</b><br>
Buon giorno, Bantry. Ho pensato di venire di persona. Mi sembra un caso straordinario. Nessuna idea di chi sia la donna?

<b>ARTHUR BANTRY</b><br>
Assolutamente no. Mai vista in vita mia.

<b>ISPETTORE SLACK</b><br>
1. Siete sicuro di non conoscerla?
2. Il maggiordomo ne sa qualcosa?
3. Nemmeno vostra moglie ha mai visto questa ragazza?

> 2. Lorrimer è stato preso quanto me alla sprovvista.

<b>ISPETTORE SLACK</b><br>
Ah... mi stupisco.

<b>COLONNELLO MELCHETT</b><br>
Meglio cominciare subito. Haydock dovrebbe essere qui da un momento all'altro. Ah, eccolo.

---

> A questo punto si può esplorare Gossington Hall usando l'Ispettore Slack per cercare la biblioteca.<br>
> Quando viene trovata, compare un messaggio che fa tornare l'ispettore dal colonnello per iniziare le indagini.

<i>[Arriva il medico legale con una macchina]</i>

<b>COLONNELLO MELCHETT</b><br>
Bene, andiamo. In biblioteca, ha detto Slack.

<b>ARTHUR BANTRY</b><br>
Tutto incredibile! Voi sapete quanto ha insistito mia moglie, stamane, per convincermi che era entrata la domestica
a dire del cadavere nella biblioteca. Io, proprio, non le credevo.

<b>COLONNELLO MELCHETT</b><br>
Oh, posso capirvi. Spero che vostra moglie non sia troppo sconvolta dell'avvenimento.

<b>ARTHUR BANTRY</b><br>
Ha chiamato Miss Marple, qui del paese, la conoscete?

<b>COLONNELLO MELCHETT</b><br>
Penso che vostra moglie la voglia mettere alla prova come piccola poliziotta dilettante. Miss Marple ne è proprio
il tipico rappresentante locale. Una volta ci ha dato una lezione, vero, Slack?

<b>ISPETTORE SLACK</b><br>
1. Allora era diverso.
2. Già...
3. Stavolta il caso non è alla sua portata.

> 1. Si trattava di un caso locale. La vecchia signora è al corrente di tutto quanto accade in paese, questo è vero.

Ma stavolta il casa non è alla sua portata.

<b>COLONNELLO MELCHETT</b><br>
Per il momento non ne sapete molto nemmeno voi, Slack.

<b>ISPETTORE SLACK</b><br>
1. Vedremo...
2. Datemi tempo, signore.
3. Meglio iniziare le indagini.

---

> Si può aggiungere una scena dove l'ispettore sente il discorso tra Miss Marple e Dolly riguardante Basil Blake

> La sola possibile spiegazione è legata a Basil Blake. Basil offre trattenimenti. La gente vien giù da Londra
> e dagli stabilimenti cinematografici. Ricordi lo scorso luglio? Schiamazzi e urla, i più terribili rumori, tutti
> ubriachi fradici. Mi dispiace dirlo... La signora Berry mi ha raccontato del disordine e dell'incredibile
> quantità di vetri rotti trovati all'indomani, per tacere della giovane addormentata in bagno, praticamente nuda!

---

<i>[Il colonnello Melchett, l'ispettore Slack e il colonnello Bantry si spostano nello studio di Arthur]</i>

<b>ISPETTORE SLACK</b><br>
1. Cosa evete fatto la scorsa notte?
2. Quando siete tornato a casa?
3. Non siete entrato in biblioteca?
4. Chi chiude la biblioteca?
5. Cosa stava facendo vostra moglie?

<b>ARTHUR BANTRY</b><br>
> 1. Sono stato al raduno dell'Associazione dei conservatori. Alle 9, a Much Benham.

> 2. Ho lasciato Much Benham subito dopo le dieci. Per strada ho avuto una noia, ho dovuto cambiare una ruota.
     > Sono arrivato qui che mancava un quarto alle dodici.

> 3. No, ero stanco e sono andato dritto a letto.

> 4. Lorrimer. In questa stagione, intorno alle sette e mezzo. Se sono fuori, lascia il vassoio con whisky
     > e bicchieri nella hall.

> 5. L'ho trovata a letto, già addormentata. Può darsi che sia stata in biblioteca ieri sera o anche nel salone.
     > Non gliel'ho chiesto.

Parola mia! Qui c'entra Basil Blake!

<b>COLONNELLO MELCHETT</b><br>
Chi è?

<b>ARTHUR BANTRY</b><br>
Un giovanotto che ha a che fare con l'industria cinematografica. Un giovane velenoso, un bruto. Mia moglie va matta
per lui perchè sua madre è stata una sua compagna di scuola, ma è un vanesio, decadente e inutile. Lo prenderei a
calci nel didietro! Ha comprato quella villetta sulla Lansham Road, la conoscete quella orribile casuccia moderna.
Offre trattenimenti a mandrie urlanti e rumorose, e ogni fine settimana ha con sè una ragazza.

<b>COLONNELLO MELCHETT</b><br>
Ragazze?

<b>ARTHUR BANTRY</b><br>
Si ce n'era una la settimana scorsa, una di quelle bionde platinate.

<b>COLONNELLO MELCHETT</b><br>
Una bionda al platino, eh? Sarà bene andare a scambiare due parole con quel giovanotto, Braid, Blake, come si chiama?...

<b>ISPETTORE SLACK</b><br>
1. Brandon Brake
2. Black Blank
3. Basil Blake

<b>ARTHUR BANTRY</b><br>
> 1. (oppure 2.) Basil. Basil Blake.

---

<i>[Melchett e Slack vanno alla villa di Basil Blake]</i>

<i>[Melchett bussa alla porta]</i>

<b>BASIL BLAKE</b><br>
Beh, che volete?

<b>COLONNELLO MELCHETT</b><br>
Siete voi il signor Basil Blake?

<b>BASIL BLAKE</b><br>
Precisamente.

<b>COLONNELLO MELCHETT</b><br>
Colonnello Melchett, capo della polizia della contea.<br>
Ho sentito, Blake, che alla fine della scorsa settimana avete avuto la visita... di una giovane signora bionda.<br>
Sono venuto qui perchè è stato trovato il corpo di una giovane bionda... d'aspetto... ehm... leggermente
insolito, assassinata.

<b>BASIL BLAKE</b><br>
Perbacco! E dove?

<b>COLONNELLO MELCHETT</b><br>
Nella biblioteca di Gossington Hall.

<b>BASIL BLAKE</b><br>
A Gossington? Dal vecchio Bantry? Oh, questa si che è bella! Il vecchio Bantry! Vecchio sporcaccione!

<i>[Arriva una macchina]</i>

<b>BASIL BLAKE</b><br>
Sarà tempo che ve ne andiate. Permettete che vi presenti: Dinah Lee... il colonnello Blimp della polizia della contea.
E ora, colonnello, che avete potuto constatare che la mia bionda è viva e gode di ottima salute, vorrete continuare il
bel lavoro che riguarda la piccola commedia del vecchio Bantry. Buon giorno!

<b>COLONNELLO MELCHETT</b><br>
Vi avverto, giovanotto, che sarebbe bene che teneste la lingua a posto, altrimenti avrete noie.

<i>[Melchett se ne va con la faccia rossa di collera]</i>

---

> A questo punto l'ispettore Slack inizia a ricostruire la vicenda con gli alibi della gente interrogata

<i>[In ufficio]</i>

<b>ISPETTORE SLACK</b><br>
La signora Bantry, dopo cena, è rimasta in biblioteca fino alle dieci circa, dopo di che è andata a letto. Ha spento
le luci uscendo e dopo di allora nessuno, presumibilmente, vi è entrato. I domestici sono andati a dormire alle
dieci e mezzo, salvo Lorrimer che si è ritirato alle undici meno un quarto, dopo aver messo i liquori nella hall.
Nessuno ha udito nulla d'insolito eccettuata una delle cameriere, che invece ha udito anche troppo! Rantoli e urla
agghiaccianti, passi sinistri e chissà cos'altro. L'altra cameriera, che divide con lei la camera, dice che la ragazza
ha dormito tutta la notte, initerrottamente.

<b>COLONNELLO MELCHETT</b><br>
Che mi dite della finestra forzata?

<b>ISPETTORE SLACK</b><br>
Lavoro da dilettante, fatto con un comune scalpello, di modello corrente, senza produrre molto rumore. Dovrebbe essere
da qualche parte nella casa, ma nessuno riesce a trovarlo. Si tratta comunque di un utensile molto diffuso.

<i>[Apre la porta il dottor Heydock]</i>

<b>DOTTOR HAYDOCK</b><br>
Ho ritenuto opportuno di venire a darvi i risultati.<br>
Niente di nuovo. Proprio quello che pensavo. La morte è dovuta a strangolamento, per mezzo di una fascia di satin
della sua stessa veste che le è stata passata intorno al collo e incrociata da dietro. Cosa estremamente facile e
semplice, che non deve aver richiesto una grande forza, specialmente se la ragazza è stata aggredita di sorpresa,
come sembra. Non ci sono segni di colluttazione.<br>
L'ora del decesso è avvenuta tra le dieci e mezzanotte.

<b>COLONNELLO MELCHETT</b><br>
Suppongo che abbiate dato un'occhiata alla lista delle persone delle quali ci è stata comunicata la scomparsa, vero?

<b>ISPETTORE SLACK</b><br>
Sono segnate qui. Signora Saunders, scomparsa una settimana fa, capelli neri, occhi azzurri, trentasei anni.
La signora Barnard, di sessantacinque anni. Pamela Reeves, sedicenne, mancante da casa dalla scorsa notte,
ha partecipato al raduno delle studentesse, capelli scuri raccolti in due codini, altezza metri uno e sessantacinque...

<i>[Squilla il telefono]</i>

<b>COLONNELLO MELCHETT</b><br>
Pronto... si... si; centra di polizia di Much Benham... che cosa? Un momento...<br>
Ruby Keene, diciottenne, di professione ballerina, altezza metri uno e sessanta, slanciata, capelli biondo platino,
occhi azzurri, naso leggermente all'insù, con un vestito da sera bianco e sandali d'argento. Manderò subito Slack.<br>
Penso che ci siamo, era la polizia del Glenshire. Comunicano la scomparsa della ragazza dal Majestic Hotel.<br>
Mettetevi in collegamento, sul posto, col sovrintendente Harper e collaborate con lui.
